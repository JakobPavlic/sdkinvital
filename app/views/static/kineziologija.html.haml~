<h2>Kaj je kineziologija?</h3>

<p>Kineziologija je veda o gibanju človeškega telesa. Ukvarja se z razumevanjem delovanja mišic
ter sklepov. Znotraj svojega delovanja združuje anatomijo, fiziologijo, biomehaniko, psihologijo,
sociologijo, antropologijo,…</p>  

<p>Kineziologi se ukvarjamo s preučevanjem zakonitosti vadbenega procesa in vplivom le tega na
človekov organizem. Obstaja več potrjenih povezav med kakovostjo gibanja posameznika in njegovim
zdravjem, zato je naše osnovno poslanstvo izboljšanje gibalne učinkovitosti posameznika in tako
izboljšati njegovo zdravje in življenje samo. Poleg tega skrbimo za ozaveščanje ljudi o zdravem
življenjskem slogu, ki ga sestavljata redna in kvalitetna telesna aktivnost ter zdrava prehrana.</p>
<p>Usposobljeni smo za delo na področjih preventive pred poškodbami in boleznimi, na področju rehabilitacije po poškodbah, delovanju na področju športne rekreacije in vrhunskega športa.</p>
<p class='flow'>Brez gibanja ni življenja.</p>
%hr
%h3
<h2>Kaj nas loči od ostalih?</h3>
<p>Ker vsaka vadba ni zdrava vadba, so naši programi skrbno načrtovani in usklajeni z najnovejšimi
smernicami v telesni vadbi. Velik poudarek je na funkcionalni vadbi telesa, vadba pa je usmerjena v izboljšanje vaših gibalnih sposobnosti (Hitrost, moč, gibljivost, ravnotežje, koordinacija, preciznost) in vaše vzdržljivosti. Na ta način se izboljša kakovost vašega življenja in zmanjša možnost razvoja kroničnih nenalezljivih bolezni.</p>
<p>Za kakovostne rezultate je poskrbljeno z individualizacijo in diferenciacijo, kjer je vadba prilagojena vsakemu posamezniku in izbrane zanj primerne vaje. Vse to je mogoče, ker so vadeči razporejeni v manj številčne skupine oziroma z večjim številom vaditeljev na vadbi v primeru večje skupine.</p>
<p class='flow'>Z gibanjem do zdravja.</p>
